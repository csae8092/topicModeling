 
                 vysoce urozený pane hrabě! velevládný pane státní ministře! 
                 čině zadost přípovědi své, kterou jsem před rokem k pokynutí vaší excellencí byl
                    učinil z ohledu zhotovení čítacích knih gymnasiálních, mám čest předložiti právě
                    vyšlý první a třetí díl těchže knih; zůstavuje sobě i druhého dílu v tisku se
                    nalézajícího zaslání v několika nedělích. jest pak vřelé přání moje, aby díla
                    tato, ježto co učební pomůcka mládeži naší sloužiti má, přede vším spokojenosti
                    vaší excellencí dosáhlo; neboť svědom jsem sobě, že všemožnou pilnost k vykonání
                    jeho jsem přiložil a učinil, co jen koliv v čase tak krátkém možného bylo,
                    dalšího doplnění i zdokonalení zanechávaje sobě k budoucímu opětnému
                    vydání. buď mi též volno při té příležitosti některá přání a prosby
                    přednésti vaší excellencí s tou důvěrnou otevřeností, v které doufám, že oslyšen
                    nebudu. když mi pře půl druhým rokem od vys. ministerstva bylo pozvání přišlo
                    vstoupiti v nynější mé povolání, zajat jsa cele tou radostnou myšlenkou, že opět
                    ve své vlasti nějak prospěšným se prokázati moci budu, vážil jsem málo výminek
                    tehdáž mi předložených a nebral velkého ohledu na to, že roční plat v daleko
                    menší míře se mi vykazuje, nežli ten jest ježto mi od pruské vlády se dostával;
                    neboť jsem doufal, že i takto k pohodlné mé výživě postačovati bude. leč poučen
                    nyní nemilou zkušeností vidím, kterak při zmáhající se pořád větší drahotě a
                    menší ceně běžných peněz, mimo to při množících se více a více péčech a
                    potřebách o vychování mé četné rodiny sedmera dorůstajících dítek mé nynější
                    příjmy a přirovnání ku předešlým daleko jsou skrovnější, tak sice, že v samém
                    skutku ne o mnoho více než polovici mých předešlých vynášející, a to při větším
                    vzloženém na mne namáhání než bylo ono ve vratislavi, jak vaše excellencí z
                    přiloženého zde minist. tisku dostatečně vyrozuměti ráčí. ježto pak ze všech za
                    posledních těchto časův do naší říše přivolaných profesorův jeden každý
                    znamenitě postavení své proti předešlému sobě polepšil, aniž pak já, jak za to
                    mám, za jinými v přičinlivosti, způsobilosti a dobré pověsti pozadu nezůstávám:
                    nedomnívám se, bych sám jediný v této věci ostati měl bez povšimnutí a zavázán k
                    přinášení takovéto nesnadné oběti. i jsem cele té naděje, že vaší excellencí
                    stížno nebude po uvážení této mé prosby v tom se mi ospravedlivým a milostivě
                    příchylným prokázati a způsobiti to ze své moci, by můj nynější roční plat od
                    onoho pruského, jak to i česť mocnářství našeho žádá, tak přílišně se nelišil,
                    ale aspoň poněkud jemu se vrovnal, a abych tím ochotněji a radostněji práce
                    povolání svého konati mohl, nejsa sklíčen jinými vedlejšími starostmi. druhá
                    věc, o níž se vaší excellencí zmíniti potřebno mi se vidí, týká se úkolu mého
                    při zdejší naukové kommisí od vaší excellencí na mne vzloženého. nechci a nemohu
                    tajiti, že i při mnohém shovívání ve zkouškách za příčinou na ten čas náhlých
                    potřeb našich, předce při veliké části pohřešuje se důkladná zběhlost ve mluvě a
                    literatuře české, která ovšem od učitelův gymnasialních vyhledávati se musí,
                    má-li jinak příznivým národu našemu úmyslům vysoké vlády býti zadost činěno.
                    málo který z dosavadních kandidátův vniknul hlouběji do jádra a povznesl se nad
                    všední empirismus. bylo by zbytečno zmiňovati o příčinách nedostatkův těchto,
                    anoť vaší excellencí ovšem nemohou býti neznámy; ale spíše potřebno bylo by co
                    nejrychleji přistoupiti nějak k odstranění jejich. a v tom ohledu osměluji se
                    ponavrhnouti, neuznávala-li by vaše excellencí za dobré, by na nějaký čas, asi
                    na 5 neb 6 let (neboť doufám, že později záležitost ta sama sebou vždy lépe
                    půjde ku předu) zřízeno bylo při zdejší universitě nějaké cvičení zvláště pro
                    kandidáty profesur, poněkud na způsob filologického semináře, v němžto by se jim
                    příležitost poskytla důkladněji seznámiti se s druhem českého jazyka cestou
                    theoretickou i praktickou. mám za to, že k zamýšleným opravám gymnasialního
                    vyučování takto dobře by se přispělo a vaše excellencí k nové vděčnosti národ
                    český tím sobě by zavázal. v naději milostivého uvážení a vyplnění
                    přednešených prání a prosby mám česť s hlubokou uctivostí psáti se 
                 vaší excellencí 
                 poníženě oddaný prof. f. l. čelakovský 
             
         
     
 